1. Sestavte program pro řešení smíšené úlohy pro rovnici u_t + 1 u_x = 0 na intervalu [0,2] s počáteční podmínkou u(x,0) = sin(pi*x) a s okrajovou podmínkou u(0,t) = 0 pomocí libovolného TVD schématu 2. řádu přesnosti. Určete řešení v čase t=0.5 vypočtené na síti s krokem h=0.02 a s krokem h=0.01. Porovnáním s analytickým řešením určete normu chyby pro oba případy a pomocí těchto hodnot odhadněte řád přesnosti metody. (velmi snadná úloha)
2. Sestavte program pro řešení počáteční úlohy pro rovnici u_t + 0.5*(u^2)_x = 0 s periodickou počáteční podmínkou u(x,0) = sin(x) pomocí libovolného schématu 1. řádu. Pozn.: úlohu řešte na intervalu [0,2pi] s periodickými podmínkami. Určete numerické řešení v čase t=2 na sítích s kroky h=0.02, h=0.01 a h=0.005. Z vypočtených hodnot odhadněte velikost chyby a řád přesnosti zvoleného schématu. (snadnější úloha)
3. Sestavte program pro numerické řešení počáteční úlohy metodou konečných objemů pro linearizovaný systém Eulerových rovnic. Pomocí tohoto programu nalezněte numerické řešení počáteční úlohy v čase t=0.001 pro počáteční podmínku U(x,0) = [rho_ref, u_ref, p_ref + p'(x)], kde rho_ref = 1 kg/m3, u_ref = 0 m/s, p_ref = 100 kPa a p'(x) = 10kPa pro -0.1 < x < 0.1 a p'(x) = 0 Pa jinde. Použijte síť s krokem h=0.01 a úlohu řešte na intervalu [-1,1].  (snadnější úloha)
4. Sestavte program pro řešení problému protržení hráze (Riemannův problém pro rovnice mělké vody) pomocí MKO s Rusanovovým numerickým tokem. Pro počáteční podmínku uL=uR=0 a hL=0.1 a hR=1 určete numerické řešení v čase t=0.1 (středně obtížná úloha)
6. Sestavte program pro řešení Sodova problému (Riemannův problém pro Eulerovy rovnice, [rho,u,p]_L = [1,0,1] a [rho,u,p]_R = [0.1, 0, 0.1795]) pomocí MKO s Rusanovovým numerickým tokem. Určete numerické řešení v čase t=0.1 a t=0.2 (středně obtížná úloha)
7. Sestavte program pro řešení Sodova problému (Riemannův problém pro Eulerovy rovnice, [rho,u,p]_L = [1,0,1] a [rho,u,p]_R = [0.1, 0, 0.1795]) pomocí MKO s HLL nebo AUSM numerickým tokem. Určete numerické řešení v čase t=0.1 a t=0.2 (středně obtížná úloha)
8. Sestavte program pro řešení 1D proudění nevazké stlačitelné tekutiny trubicí s proměnným průřezem. Pro diskretizaci použijte MKO s numerickým tokem HLL. Průřez trubice je dán funkcí A(x) = 1 + 0.1*(x-0.5)^2 m^2 pro 0 <= x <= 1 m. Na vstupu (x=0) uvažujte zadané hodnoty celkového tlaku p_tot = 1e5 Pa a celkové teploty T_tot = 293 K. Na výstupu uvažujte předepsanou hodnotu statického tlaku p = 0.8e5 Pa. Vlastnosti tekutiny jsou dány stavovou rovnicí ideálního plynu s parametry odpovídajícími vzduchu.  (obtížná úloha)
9. Sestavte program pro řešení smíšené úlohy pro rovnici lineární advekce ve 2D u_t + 1*u_x + 2*u_y=0 na oblasti [0,1]x[0,1] s počáteční podmínkou u(x,y,0) = 0 a okrajovými podmínkami u(x,0,t) = 1 a u(0,y,t) = -1. Pro řešení použijte MKO na pravidelné kartézské síti s krokem delta x= delta y = 0.02 a určete numerické řešení v čase t=0.25. (snadnější úloha)
10. Sestavte program pro řešení smíšené úlohy pro nelineární rovnici ve 2D u_t + 1*u_x + 0.5*(u^2)_y=0 na oblasti [0,1]x[0,1] s počáteční podmínkou u(x,y,0) = sin(pi*x)*sin(pi*y) a okrajovými podmínkami u(x,0,t) = 0 a u(0,y,t) = 0. Pro řešení použijte MKO na pravidelné kartézské síti s krokem delta x= delta y = 0.02 a určete numerické řešení v čase t=0.25. (středně obtížná úloha)